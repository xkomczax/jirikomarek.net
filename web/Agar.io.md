---
layout: post
title: Detailní popis jak hrát Agar.io
description: Agar.io je online webová hra, ve které hrajete jezdíte svou buňkou po hrací ploše, žerete agar a menší soupeře a snažíte se vyhnout virům a větším soupeřům.
category: Linux
published: true
---

**[Article in English]({{site.baseurl}}/web/EN:Agar.io)**

[Agar.io](http://www.agar.io/) je webová hra, ve které hrajete jezdíte svou buňkou po hrací ploše, žerete agar a menší soupeře a snažíte se vyhnout virům a větším soupeřům. Původně vznikla v dubnu 2015.

## Herní princip
Hráč ovládá pomocí myši malou buňku, která roste tím, jak kolem sebe sbírá agar (malé barevné kuličky) či jiné buňky. V pravém horním rohu je vždy statistika s top 10 hráči dané hry. Cílem ostatních je získat větší a větší podíl a dostat se na úkor ostatních na co nejvyšší pozici. S tím, jak buňka roste, se však zároveň zpomaluje, ovšem zvětšuje se oblast, kterou ze své pozice vidí.

Pokud najede znatelně větší buňka na menší, pozře jí a tím se zvětší. Ovšem najede-li od určité velikosti na bacil (zelená zubatá kolečka), ten buňku rozstřelí na malé dílky do celého okolí. Tím hráč sice získá rychlost, ale je snadnou kořistí pro další hráče.

### Týmová hra
V týmovém módu je v pravém horním rohu místo top 10 hráčů koláčový graf, jenž ukazuje, který ze tří týmů (rudí, zelení a modří) drží kolik procent. Strategie hry se tím také mění: nyní není nejdůležitější přežití a růst jedince, ale celého týmu.

### Experimental
Po některých novinkách, které se nesetkali u většiny hráčů se souhlasem, byla založena nová větev Experimental, kde se zkoušejí věci, které se v případě úspěchu přesunou do hlavní větve. Novinkou, která byla přidána 11.6.2015, je buňka Matka: <s>ta se nachází uprostřed herního pole</s> těch je několik, nacházejí se různě po hracím poli a střílí okolo sebe 10% veškerého agaru, který se ve hře objeví. <s>Touto megabuňkou nelze nijak projet, pohltit ji ani do ní nastřelit bacil</s>. Najedete-li na tuto buňku, ta vás pohltí a okamžitě do okolí vystřelí množství agaru podle velikosti buňky, která do ní najela.

Ve větvi experimental také fungují jinak bacily: pokud do nich hráč střílí svoji hmotu, bacil nijak neroste, pouze se přemisťuje ve směru střelby.

### Párty
Mód párty se nijak neliší od klasické hry všichni proti všem, jediný rozdíl je v tom, že tyto hry jsou soukromé a hrajete v nich pouze proti přátelům, které jste si sami pozvali.

## Ovládání Agar.io
Na úvodní stránce hráč zvolí přezdívku, zvolí, zda-li chce hrát single nebo týmový mód, případně si v nastavení zvolí některou z možností (či klikne na "Spectate", čímž se dostane do pozorovacího módu, ve kterém může sledovat život té nejúspěšnější buňky. Z něj se dostane pomocí stisku klávesy "Esc") a kliknutím na "Play" začne hrát.

Buňka se ovládá pomocí pohybů myši v omezeném čtvercovém poli, kdy směr buňky v 2D prostoru je dán polohou myši. Zajedete-li tedy myší doleva, pojede tímto směrem i vaše buňka. Kvůli způsobu ovládání tedy není možné hrát hru na zařízení bez myši a klávesnice, tudíž si ji nezahrajete na Iphone, zařízení s Androidem a ani na tabletu.

Pomocí mezerníku lze vaši buňku rozdělit (je-li dostatečně velká). To je výhodné ve dvou situacích: jste-li pronásledován větší buňkou, od které hrozí pozření, můžete se rozdělit a tak uniknout (malé buňky jsou rychlejší než ty velké), případně si takto necháte sežrat pouze část své buňky. Daleko častěji se však dobrovolně rozdělují buňky v situacích, kdy jsou již dostatečně velké a kolem nich se pohybuje jedna či více malých buněk. Rozdělením se polovina buňky "odpálí" ve směru pohybu a je-li dostatečně velká, tak pozře vše co je v cílové destinaci. K opětovnému sloučení dochází po určitém čase, což lze vypozorovat tak, že při dotyku se buňky do sebe jakoby vlévají.

Poslední možností je klávesa "W". Pomocí ní hráč střílí část své buňky do prostoru. To opět plní dvě základní funkce. Buďto tímto "krmíte" někoho dalšího, což je zvlášť výhodné v týmovém módu, neboť je to jedna z cest k získání dominantního postavení týmu. Nově však byla účinost snížena na 80%, tj. přijímající hráč získá pouze 80% energie co vystřelíte, zbytek zmizí. V single-player módu může sloužit k tomu samému účelu, ovšem spíše se využívá k šíření bacilů. Je-li totiž jeden z bacilů dostatečně nakrmen, začne růst a poté je vystřelen nový ve směru krmení. Tímto způsobem je možné krmit bacil v blízkosti opravdu velké buňky, vystřelit z něj nového bacila na obrovskou buňku, ta se tímto rozprskne na spoustu malých a ty lze poté jednoduše sesbírat.

## Tipy a triky
Jste-li menší a chcete-li se dostat mezi dvěma zhruba stejně velkými nepřátelskými buňkami, nebojte se mezi nimi proplout. Žádná z nich totiž na vás nevystřelí, protože by se tím stala pro druhou snadnou kořistí. To platí i pro týmovou hru, jste-li v blízkosti své vlastní velké buňky nebo mezi dvěma jinými barvami. Proklouznout se dá i mezi buňkami stejné barvy či dokonce mezi dvěma částmi rozdělené buňky, ale manévrovací prostor je tam extrémně malý a riziko pozření velké, tudíž je to strategie vhodná pouze v nejvyšší nouzi.

Hrajete-li týmovou hru a je-li váš parťák v nebezpečí, krmte jej, aby přerostl soupeřovu buňku (máte-li na to kapacity). Další vítanou pomocí je "rozstřelení" soupeřovy buňky při průjezdu kolem bacilu. Pokud vám někdo pomůže v těchto situacích či při skupinovém lovu, bývá slušností se mu za pomoc odvděčit přiměřeným množstvím hmoty pomocí tlačítka "W". Tím se nadále posiluje vědomí kolektivu a roste spolupráce, což je výhodné jak pro tým, tak i pro jednotlivce, neboť sám nemá v prostředí ovládaném jinou barvou žádnou šanci na přežití.

### Skiny
Ve hře se v singleplayeru objevuje několik skinů, kterými se jednotlivé buňky od sebe rozlišují. Ty není možné vytvořit, lze pouze používat ty již existující v případě, že člověk zvolí vhodnou přezdívku. Soupis všech možných skinů najdete zde (případně tady i s ukázkami), požádat o nový skin je možné tady.

## Statistika
V červenci 2015 byla do hry přidána statistika. Ta se zobrazí vždy když zemřete a lze na ní vidět jak jste rostli, kolik jste sežrali cizích buněk, kdy jste byli ve vedení a podobně.

Nechcete-li se zabývat těmito podružnostmi, stačí, když si volbu ukazování statistiky vypnete v nastavení.

## Účty
Od června 2015 je možné hrát nejen jako anonymní uživatel, co si pouze zvolí svoji přezdívku, ale můžete se přihlásit pomocí svého Facebook účtu (nově lze použít k přihlášení i Google účet). Pokud jej nemáte nebo nechcete z jakéhokoliv důvodu použít, stále je možné pouze vyplnit přezdívku a hrát.

## Lagy
Na přelomu května a června 2015 zaznamenalo více hráčů lagy (zasekávání hry). Problém je způsoben přetížením serverů, je tedy nutné vyčkat, dokud se herní servery nevyklidí.

<center><b><a href="../">Přehled technických článků</a></b></center>
